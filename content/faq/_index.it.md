---
title: "Domande frequenti sulla disfunzione sessuale post-SSRI"
draft: false
---

{{< faq "Cosa è la disfunzione sessuale post-SSRI?" >}}
La disfunzione sessuale post-SSRI (PSSD, da Post-SSRI sexual dysfunction) è una sindrome, riportata in letteratura almeno dal 2006 (ma con case report anche precedenti), in cui una persona che ha assunto un farmaco serotoninergico (SRI) presenta una funzione sessuale ridotta rispetto alle condizioni di partenza (prima di assumere il farmaco), nonostante non prenda più quel farmaco da più di 3 mesi.
{{</ faq >}}

{{< faq "Quali sono i farmaci che possono causare PSSD??" >}}

Tutti i farmaci inibitori della ricaptazione della serotonina (SRI), tra cui gli antidepressivi comunemente usati. Gli SRI includono:
gli inibitori selettivi della ricaptazione della serotonina (SSRI);
gli inibitori della ricaptazione della serotonina-norepinefrina (SNRI);
gli antidepressivi triciclici SRI;
gli antistaminici SRI;
gli antibiotici tetraciclinici come la doxiciclina;
gli analgesici come il tramadolo.
{{</ faq >}}

{{< faq "Quali sono i sintomi della PSSD?" >}}
Possono essere presenti disfunzioni a livello di tutte le fasi della funzione sessuale (desiderio, eccitazione, orgasmo). Come in tutte le sindromi, si riscontra una certa variabilità di sintomatologie.
Uno dei sintomi attualmente considerati necessari per parlare di PSSD è una ridotta sensazione tattile e/o erogena a livello genitale.
Gli orgasmi possono essere assenti o meno piacevoli di prima.

I sintomi sessuali ed emozionali che caratterizzano la PSSD sono causati frequentemente dagli antidepressivi durante l’assunzione degli stessi.
{{</ faq >}}

{{< faq "Quanto è frequente la PSSD?" >}}
Capita spesso sentir dire che la PSSD sia una sindrome rara o molto rara, che capita a pochi sfortunati.
In realtà ad oggi (2022) non è possibile affermare che la PSSD sia rara o frequente (e in che misura) perché questo aspetto non è mai stato adeguatamente studiato.
L’Istituto Mario Negri ha [pianificato uno studio](https://postssrisyndrome.org/istituto-di-ricerche-farmacologiche-mario-negri-pianifica-uno-studio-sulla-pssd/) proprio per colmare questa lacuna.

Un medico esperto, in un [articolo dedicato](https://postssrisyndrome.org/la-sindrome/quanto-e-comune-la-disfunzione-sessuale-post-ssri-pssd/), spiega molto bene tutte le problematiche correlate alla misura della prevalenza della PSSD e alla sua sottostima.
{{</ faq >}}

{{< faq "Cosa è l'anestesia genitale?" >}}
L'espressione "anestesia genitale", riportata anche in articoli scientifici sulla PSSD tra i sintomi comuni[2], indica la perdita di sensazione in area genitale. Tuttavia, in molti casi di PSSD, questa riduzione di sensibilità non è totale come il termine "anestesia" potrebbe far supporre (sebbene descriva in modo verosimile alcuni casi di PSSD). Essa si può presentare con vari livelli di gravità e si può quindi parlare più in generale di ipoestesia o parestesia genitale. Questa perdita di sensibilità in area genitale si può riferire:
* alla sensazione erogena, cioè sessuale: spesso chi soffre di PSSD riferisce che toccarsi i genitali è diventato come toccarsi una qualsiasi altra parte del corpo. E/o
* alla sensazione tattile nei genitali, che nei casi più gravi può essere compromessa al punto tale da non percepire più il tocco sulla pelle, il passaggio di un asciugamano, o la temperatura dell'acqua.

La ridotta sensibilità genitale è il primo criterio necessario per la diagnosi di PSSD stabilito dai ricercatori nel paper del 2022 [1].

{{</ faq >}}

{{< faq "La PSSD è irreversibile?" >}}
Siamo tutti diversi e non c'è un unico tipo di PSSD. Ci sono persone che migliorano più facilmente di altre, alcune recuperano completamente in tempi diversi.

Il fatto che non ci sia una cura non implica che non verrà trovata o che non sia possibile migliorare, anche spontaneamente.

Come quasi ogni condizione biomedica, la sua evoluzione è influenzata sia da fattori genetici che ambientali come dieta, attività fisica, stile di vita.
{{</ faq >}}

{{< faq "Credo di avere la PSSD, a chi mi devo affidare?" >}}
Innanzitutto è importante fare degli esami per escludere altre patologie, quindi consigliamo di fare un checkup andrologico.

Ad esempio, molti sintomi della prostatite si sovrappongono a quelli della PSSD.

Una psicoterapia è consigliabile, anche di tipo sessuologico.

Spesso gli psichiatri confondono la PSSD e la sindrome da sospensione da antidepressivo come un effetto della depressione o dell'ansia, e tendono a riprescrivere un antidepressivo, anche a dose maggiore. Questo potrebbe peggiorare la situazione, e _non_ è consigliabile.
{{</ faq >}}

{{< faq "Cosa posso fare in concreto per sostenere la ricerca?" >}}
È possibile donare per sostenere la ricerca sulla PSSD da parte dell’Università di Milano:
[Fundraiser by Francesco Mazzi : Ricerca PSSD - PSSD research](https://www.gofundme.com/f/27l8qmes5c)

Studi che hanno utilizzato questi fondi:
* Giatti, S., Diviccaro, S., Cioffi, L., Falvo, E., Caruso, D., & Melcangi, R. C. (2021). Effects of paroxetine treatment and its withdrawal on neurosteroidogenesis. _Psychoneuroendocrinology_, 132, 105364.

È importante anche riportare la propria esperienza, per aumentare la consapevolezza del problema. Alcuni modi:
* Pubblicare la propria testimonianza nel sito [postssrisyndrome.org](https://postssrisyndrome.org) (scrivere a info chiocciola postssrisyndrome.org)
* Pubblicare la propria testimonianza su altri siti che trattano di PSSD.
* Riportare la propria esperienza ovunque è possibile commentare (articoli di medici, di media, post, video). Un esempio: https://psichiatra-a-milano.it/domande/psicofarmaci/pssd/
{{</ faq >}}

## Riferimenti

[1] Healy, D., et al. "Diagnostic criteria for enduring sexual dysfunction after treatment with antidepressants, finasteride and isotretinoin." _The International Journal of Risk & Safety in Medicine_ 33.1 (2022): 65-76.

[2] Bala, A., Nguyen, H. M. T. & Hellstrom, W. J. G. Post-SSRI sexual dysfunction: a literature review. _Sex. Med. Rev._ 6, 29–34 (2018).
